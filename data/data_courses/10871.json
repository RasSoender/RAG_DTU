{
    "course title": "10871 Avanceret design og simulering af solceller",
    "Engelsk titel": "Advanced design and simulation of solar cells",
    "Undervisningssprog": "Engelsk",
    "Point( ECTS )": "5",
    "Kursustype": "Kandidat\nKurset udbydes som enkeltfag\nRetningsspecifikt kursus (MSc), Engineering Physics",
    "Skemaplacering": "Juni",
    "Undervisningens placering": "Campus Lyngby",
    "Undervisningsform": "Computer simulering (50%), forelæsninger (30%), data mining (10%), eksperimenter (10%)",
    "Kursets varighed": "3-uger",
    "Eksamensplacering": "Sidste dag(e) i 3-ugersperioden, Aftales med underviser",
    "Evalueringsform": "Mundtlig eksamen og bedømmelse af rapport(er)\nTo ”mid-term” quizzer (vejledende karaktervægt: 20%), grupperapport (50%), individuel mundtlig eksamen (30%).",
    "Hjælpemidler": "Alle hjælpemidler - med adgang til internettet",
    "Bedømmelsesform": "7-trins skala , intern bedømmelse",
    "Faglige forudsætninger": "10303/10317/10260/34551 , eller ækvivalente kurser (mindst ét). Grundlæggende kendskab til halvledere. Grundlæggende færdigheder i Python. Pre-test tilgængelig (uden karakter). ”Catch-up” kompendium tilgængelig.",
    "Kursusansvarlig": "Andrea Crovetto , Lyngby Campus, Bygning 426 , ancro@dtu.dk",
    "Medansvarlige": "Peter Christian Kjærgaard Vesborg , Lyngby Campus, Bygning 313, Tlf. (+45) 4525 3276 , peter.vesborg@fysik.dtu.dk",
    "Institut": "10 Institut for Fysik",
    "Deltagende institut": "56 DTU Nanolab",
    "Tilmelding": "I studieplanlæggeren",
    "Mulighed for GRØN DYST deltagelse": "Kontakt underviseren for information om hvorvidt dette kursus giver den studerende mulighed for at lave eller forberede et projekt som kan deltage i DTUs studenterkonference om bæredygtighed, klimateknologi og miljø (GRØN DYST). Se mere på http://www.groendyst.dtu.dk",
    "Overordnede kursusmål": "Overordnede kursusmål\nHvordan designer man en solcelle, der har potentialet til at omdanne lys til elektricitet med maksimal effektivitet? Og hvordan optimerer man herefter solcellen til at realisere dette potentiale? Disse spørgsmål forsøger vi at besvare i dette kursus. Kurset er baseret på praktisk arbejde med komponentsimulering, suppleret med målinger på rigtige solceller og materialedatamining.",
    "Læringsmål": "En studerende, der fuldt ud har opfyldt kursets mål, vil kunne:\nBeskrive materialeegenskaber (f.eks. båndgab og doteringsdensitet) og enhedsegenskaber (f.eks. lagtykkelser og kontaktkonfiguration), der er relevante ved design og simulering af en solcelle\nFinde passende karakteristiske værdier i den videnskabelige litteratur eller i databaser\nAfvikle realistiske solcellesimuleringer i én dimension med SCAPS-programmet\nSimulere effekten af at ændre én bestemt egenskab ved solcellens ydeevne (effektivitet, kortslutningsstrøm, tomgangsspænding, fyldfaktor)\nKvalitativt forklare årsagerne til de observerede trends ved hjælp af matematiske relationer baseret på halvlederfysik og/eller ekstra simuleringer\nUdlede fundamentale grænser for solcellers effektivitet (f.eks. Shockley-Queisser-grænsen) gennem simuleringsarbejde\nDiagnosticere problemer med solcellers ydeevne ved at udføre strøm/spænding-, kvanteeffektivitet- og kapacitansmålinger på en rigtig solcelle\nEstimere ukendte egenskaber ved at tilpasse måleresultaterne til en simuleringsmodel\nAnvende data mining-teknikker til at vælge potentielle solcellematerialer fra online materialedatabaser\nDesigne en optimal solcelle (materialer og komponentarkitektur) efter bestemte specifikationer",
    "Kursusindhold": "Dette er et ”learning-by-doing”-kursus, hvor matematik og fysik ikke præsenteres på forhånd, men i stedet vil blive baseret på dit praktiske arbejde. Undervisningsformatet er som følger: 1) Briefing i plenum med introduktion til koncepter og instruktioner; 2) Praktisk arbejde i grupper (simulering, datamining eller eksperiment); 3) Debriefing i plenum med konklusioner fra jeres praktiske arbejde.\n\nI den første uge lærer du om relevante egenskaber af solcellematerialer og om solceller arkitektur. Ved computersimulering vil du bestemme de centrale elementer i solcellers fysik og de forskellige egenskabers rolle i bestemmelsen af en solcelles opførsel.\n\nI den anden uge tager du i laboratoriet og foretager de målinger, som typisk bruges til at karakterisere en rigtig solcelle. Du vil lære at bruge disse målinger sammen med simuleringsprogrammet for at diagnosticere problemer og estimere ukendte egenskaber i solcellen. Derefter vil du lære at søge i store materialedatabaser for at finde solcellematerialer med bedre egenskaber.\n\nI den tredje uge skal du arbejde med et gruppeprojekt, hvor I skal bruge jeres erfaringer fra kurset til at designe en solcelle efter et sæt specifikationer. Grupperne vil skrive en slutrapport baseret på dette projekt.",
    "Litteraturhenvisninger": "Udleveret kompendium",
    "Bemærkninger": "En Windows-computer eller en Windows virtuel maskine er påkrævet for at køre SCAPS simuleringsprogrammet. (Gratis gamle udgaver af Windows er OK).",
    "Sidst opdateret": "02. maj, 2024"
}